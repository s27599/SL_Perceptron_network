Game of Thrones je americký dobrodružno-fantastický televízny seriál z produkcie televízie HBO, vytvorený podľa knižnej série od George R. R. Martina s názvom Pieseň ľadu a ohňa (A Song of Ice and Fire), ktorej prvá časť sa volá Hra o tróny (A Game of Thrones). Natáčal sa v štúdiu v Belfaste a v iných lokalitách ako Malta, Chorvátsko, Španielsko, Grónsko a Maroko. Seriál sa vysielal na kanáli HBO od 17. apríla 2011 do 19. mája 2019.

Seriál sa odohráva na fiktívnych kontinentoch Westeros a Essos na konci roky trvajúceho leta a pozostáva z mnohých prepojených dejových línií. Prvá séria sleduje členov rôznych šľachtických rodín počas občianskej vojny o Železný trón Siedmich kráľovstiev (Seven Kingdoms). Druhá séria nadväzuje a ďalej tiež rozvíja novú hrozbu – nastávajúca zima a mýtické stvorenia Severu (the North). Tretia séria sa zameriava na posledných potomkov zosadenej dynastie a ich snahu opäť sa dostať na Železný trón. Seriál využíva morálnu rôznorodosť hlavných postáv na riešenie problémov sociálnej hierarchie, viery, cti, korupcie, občianskej vojny, zločinu a trestu.