Narodil sa v Prešove, základnú školu vychodil v Levoči, stredoškolské štúdiá ukončil v Prešove. Lekársku fakultu začal študovať v Budapešti po 1. svetovej vojne v r. 1919, odkiaľ prešiel po stabilizácii pomerov v novej Československej republike do Prahy. Po promócii roku 1925 na českej Karlovej univerzite odišiel do Košíc, kde získal základy chirurgie a medicínskeho myslenia. Od roku 1929 bol jeho primárom prof. Ján Kňazovický. Ako chirurg pracoval najprv na chirurgickom oddelení v Košiciach a v Prešove, hospitácie vykonal aj v Česku na troch klinikách – na 1. českej chirurgickej klinike Praha (prof. Jirásek), na ušnej klinike Praha (prof. Přecechtěl) a na chirurgickej klinike Brno (prof. Petřivalský). Dňa 23. novembra 1937 získal vysvedčenie o štátnej skúške (Krajinský úrad Bratislava), potom pôsobil na Očnej a kožnej klinike Bratislava a ako štátny obvodný lekár v Novom Meste nad Váhom. Od 1. januára 1939 nastúpil do mestskej nemocnice sv. Alžbety v Banskej Štiavnici na novozriadený primariát. Celý svoj ďalší profesionálny život sa venoval rozvoju zdravotníctva v tomto meste. Po vojne sa oženil s kolegyňou z nemocnice, s ktorou mal 3 deti.

Ku koncu roka 1962 odišiel zo zdravotných dôvodov do dôchodku a 25. júna 1963 opustil Banskú Štiavnicu. Skonal v Prešove 26. augusta 1973.
Vznik názvu Slovensko a etnonymá Slováci je pevne spätý s existenciou uhorského štátu. Tým, že sa vo väčšej miere spolu stýkali jednotlivé neslovanské národy Uhorska s pôvodnou slovenskou populáciou, došlo k vytvoreniu zárodkov slovenského povedomia. V oficiálnych prameňoch boli obyvatelia dnešného Slovenska nazývaní Slavus či Sclavus, aby tak boli odlíšení od ostatných slovanských národov. Toto označenie sa prvýkrát objavilo v roku 1029 a potom v rôznych variantoch a jazykoch často od 15. storočia. Pri starších výskytoch podobných tvarov je sporné, či sa myslí slovanské alebo slovenské územie. Moderný slovenský tvar Slovensko je prvýkrát doložený v roku 1675 v žiadosti broumovského panstva, adresovanej hajtmanovi kraja v Uhorskom Hradišti.[12]