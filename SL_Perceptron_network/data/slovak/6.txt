Seriál začína, keď Neda Starka (Sean Bean) požiada kráľ Robert Baratheon (Mark Addy), aby sa stal jeho pravou rukou (Hand of the King). Ned a jeho žena Catelyn (Michelle Fairley) dostanú list od Catelyninej sestry Lysy (Kate Dickie), v ktorom píše, že za smrťou predošlej kráľovej pravej ruky stojí rod Lannisterovcov, do ktorého patrí aj kráľova manželka Cersei (Lena Headey). Ned musí odcestovať na juh pomáhať kráľovi a zistiť, kto zabil predchádzajúcu pravú ruku kráľa, Jona Arryna (John Standing) a zároveň chrániť svoju rodinu pred Lannisterovcami. Počas pátrania po dôvodoch smrti Jona Arryna sa dozvedá tajomstvá o Lannisterovcoch, ktoré chcel Arryn verejne odhaliť.

Medzitým za Úzkym morom (Narrow Sea) na kontinente Essos arogantný vyhnanec Viserys Targaryen (Harry Lloyd), syn predchádzajúceho kráľa, ktorý bol zosadený z trónu, stále verí vo svoje právo o trón. Svoju mladšiu sestru Daenerys Targaryenovou (Emilia Clarková), ktorú roky fyzicky a psychicky týral, vydá vodcovi bojovného kmeňa Dothrakov, Khalovi Drogovi (Jason Momoa), výmenou za armádu, s ktorou sa chce vrátiť na Westeros a zmocniť sa trónu. Ale Daenerysina mocnejúca láska k Drogovi a znovu nájdená duševná sila preváži nad Viserysovými plánmi.

Na Múre (The Wall) sa Nedov bastard Jon Snow (Kit Harington) pridá ku Nočnej hliadke (Night’s Watch), starodávnemu bratstvu, ktoré sa zasprisahalo dohliadať nad obrovským Múrom, ktorý oddeľuje Sedem kráľovstiev (Seven Kingdoms) od nebezpečia, ktoré leží za ním. Ale staroveká sila, ktorú všetci považovali za mŕtvu, začne ohrozovať krajinu.