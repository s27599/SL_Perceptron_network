Tywin Lannister, otec kráľovnej, opustí Harrenhal, čo umožní Aryi a jej kamarátom Genrymu a Hot Pieovi pomôcť za pomoci záhadného Jaqena H'ghara. V Kráľovom prístave sa Cersei pokúsi vydierať Tyriona únosom prostitútky Ros, o ktorej si Cersei myslí, že je jeho tajná milenka. Tyrion vedie obranu v kráľovom prístave proti Stannisovmu útoku a zničí veľké množstvo Stannisovej flotily za pomoci lode plnej divokého ohňa (wildfire) a je nútený viesť protiútok, pretože kráľ Joffrey Baratheon a jeho telesný strážca Sandor Clagene opustia bojisko. Stannisove sily sa dostanú do hradu, no Tyrion vedie svojich mužov podzemnými tunelmi poza Stannisove vojsko a tak zaútočia. Stannis je porazený, keď tesne potom do Kráľovho prístavu dorazí vojsko Tywina Lannistera za pomoci Tyrellovcov.

Po smrti Khala Droga Daenarys a zvyšky jej khalasaru nájdu útočisko v meste Qarth, kde ich prijme obchodník Xaro Xhoan Daxos. Xaro sa však spikne s čarodejníkom Pyat Pree, aby zabili väčšinu jej služobníctva, uniesli jej drakov a získali kontrolu nad Qarthom. Daenerys nalákajú do Domu Neumierajúcich (House of the Undying), kde draci čarodejníka zabijú. Daenerys uzamkne Xara v jeho vlastnom trezore ako trest za jeho zradu a opustí Qarth s Jorahom a zvyškom jej služobníctva.